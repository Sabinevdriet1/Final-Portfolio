# Final-Portfolio

Toelichting AST-project Team Allard.
====================================

Falk heeft geprobeerd om een model te creëren van de bezoekerservaring, welke museum professionals helpt om beter te kunnen inspelen op de behoefte van de bezoeker. Ons project probeert, gebaseerd op de theorie van Falk, de bezoekerservaring te verbeteren door de manier waarop binnen de tentoonstelling   'Keys to Rome' in het Allard Pierson Museum de bezoeker zijn of haar favoriete object kiest.											
 
Momenteel zorgt deze functie voor veel onduidelijkheid binnen de tentoonstelling; de mogelijkheid wordt niet duidelijk omschreven en de favoriete objecten kunnen slechts bekeken worden op het eindscherm binnen de tentoonstelling; er is geen mogelijkheid om het bezoek nog verder te verlengen.

Dit project springt in op deze onduidelijkheden. Allereerst hebben we ervoor gekozen om de functie te verduidelijken binnen de tentoonstelling, zodat het voor de bezoeker gelijk al duidelijk is wat de 'favorieten'-functie toevoegd aan het bezoek.

Tevens hebben we ervoor gekozen om drie vormen te ontwikkelen van uiteindelijke 'email' met extra features, gebaseerd op de grootste bezoekersgroepen van het Allard Pierson Museum (kinderen en senioren) en de gewilde doelgroep (jong volwassenen). Gebaseerd op de leeftijd die de bezoeker invult aan het einde van zijn bezoek, krijgt hij/zij de passende email met suggesties om het bezoek te verlengen. 

Wij hebben gekozen om dit idee op een object uit te voeren voor dit AST-project: de lacooöngroep. Naar aanleiding van dit object wordt getoond hoe een mogelijke implementatie van dit concept binnen de tentoonstelling er uit zou kunnen zien.



Proces
======

Voor dit project zijn vanuit de verschillende bezoekers te werk gegaan; voor welke bezoeker draagt welke functie of feature iets bij? Vanuit de ideeën die deze brainstormsessie opleverde zijn we gestart met de html en css opmaak van de verschillende pagina's, voordat we zijn gaan nadenken over de benodigde functies. Dit omdat we de nadruk binnen dit AST-project met name op de mogelijkheden van het concept wilde leggen en de manier waarop coderen hieraan bij kan dragen. Voor nu; het idee is belangrijker dan de technologische uitwerking.

Ook met het oog hierop hebben we ervoor gekozen om de functies in Javascript te schrijven in plaats van React. Javascript was voor nu toereikend om onze doelen te bereiken en het idee uit te stallen.


Ontwikkeling gedurende de maanden Art, Science and Technology:
==============================================================

Karin: Ik durf zeker niet te beweren dat ik inmiddels alles weet van html, css, javascript en React. Waar ik echter voor AST nooit zou proberen om desondanks te coderen, ben ik nu op een punt dat ik niet meer bang voor het mislukken. Het is mijn overtuiging dat als ik op zoek ga naar hoe iets moet en mezelf er toe zet, dat er uiteindelijk een grote kans bestaat dat ik er wel achter kom. En die progressie, van niet proberen tot bijvoorbeeld dit eindproject, is voor mij persoonlijk een redelijk grote stap binnen 10 weken.

Loes: De grootste progressie die ik heb gemaakt dankzij dit vak is denk ik het feit dat ik de logica van de taal an sich nu beter begrijp. Een programmeertaal is net als Frans of Spaans een taal die je moet leren om het te kunnen begrijpen. Met het verschil dat je bij het leren van een taal als Frans of Spaans bijvoorbeeld nog vergelijkingsmateriaal hebt, je spreekt immers al zo'n zelfde soort taal: je moedertaal. Bij een programmeertaal heb je totaal geen vergelijkingmateriaal, de opbouw, de logica, de karakters zijn allemaal anders. Daarom was de drempel om een programmeertaal te leren erg hoog. Door dit vak heb ik die drempel overwonnen en hoewel ik nog geen kampioen coderen ben, kan inmiddels wel delen van coden herkennen: de opbouw en de logica ervan begrijp ik nu. Daarnaast heb ik de 'wijze raad' van Patrick Camacho: "Fuck it. Ship it" ook zeker ter harte genomen. Ik denk dat dit een hele goede les is: niet te veel denken, maar gewoon doen. 

Sabine: Voordat deze module van start ging, had ik werkelijk geen idee hoe of waar te beginnen met programmeren. De keuze voor dit vak was niet gebaseerd op mijn interesse in de technologische aspecten, maar in het leren van iets nieuws. Iets totaal anders dan wat ik tijdens de Bachelor (Algemene Cultuurwetenschappen) en tot op heden in de Master (Kunst en Cultuur in het Publieke Domein) heb geleerd. Gedurende allebei deze opleidingen heb ik de meeste vakken erg interessant gevonden, maar eigenlijk altijd een praktisch element gemist. Ik ben blij dat dit tijdens één van mijn laatste vakken aan de UvA toch nog naar voren is gekomen. Buiten de vele mogelijkheden die deze technologieën zouden kunnen hebben voor de geesteswetenschappen, hebben we tijdens dit vak ook inhoudelijk leren programmeren. Een vaardigheid waar ik zeker nog wat aan hoop te hebben in de toekomst. Hoewel het onder de knie krijgen van de verschillende lastig was, ben ik zeker van plan om hier op de één of andere manier mee door te gaan. 


